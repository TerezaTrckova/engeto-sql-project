## Rostou v průběhu let mzdy ve všech odvětvích, nebo v některých klesají?
Ano, v průměru za celé sledované období 2006-2018 nastal nárůst mezd ve všech odvětví. Největší nárůst zaznamenaly **zdravotní a sociální péče** (o 4,95 %), **zpracovatelský průmysl** (4,68 %) a **zemědělství, lesnictví, rybářství** (4,66 %). Naopak nejmenší růst mezd nastal u **peněžnictví a pojišťovnictví** (2,75 %), **ostatních činností** (3,09 %), **administrativní a podpůrné činnosti** (3,18 %). 

Objevily se však i roky, kde se meziročně průměrná mzda snížila. Kritickými roky byly 2012-2013, v tomto období zaznamenala pokles mzdy řada odvětví, nejvíce peněžnictví a pojišťovnictví, kde meziroční pokles činil **8,83. %**. Kladných let, kdy mzdy meziročně vzrostly bylo o dost více. Největší růst zaznamenaly odvětví **těžba a dobývání** a **výroba a rozvod elektřiny, plynu, tepla a klimatiz. vzduchu** shodně v mezi lety **2007-2008** o také shodně o **13,76 %**.

## Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?
Počátkem období je rok 2006, posledním sledovaným rok je 2018. K analýze za celou ČR byla vypočtena celková průměrná hrubá měsíční mzda (z dat průměrných mezd za jednotlivá odvětví), ta za rok 2006 činila **21 165 Kč**. Za tuto částku bylo možné koupit si **1312,98 kg** chleba v průměru za **16,12 kč/kg** a **1465,74 l** mléka za průměrnou cenu **14,44 kč/l**. V roce 2018 činila průměrná hrubá mzda **33 092 Kč**. Bylo tedy možné pořídit **1669,61 l** mléka průměrně za **19,82 kč/l** a **1365,17 kg** chleba v průměru za **24,24 kč/kg**.

Co se týká zaměstnanců jednotlivých odvětví, nejvíce si za svou průměrnou měsíční hrubou mzdu v roce 2006  mohli pořídit zaměstnanci v **peněžnictví a pojišťovnictví** (**40 027 Kč**), konkrétně **2771,95 l** mléka a **2483,06 kg** chleba. V roce 2018 si nejvíce mohli dovolit pracující v informační a komunikační činnosti (**56 728 Kč**), konkrétně **2862,16 l** mléka a **2340,26** kg chleba. 

## Která kategorie potravin zdražuje nejpomaleji (je u ní nejnižší percentuální meziroční nárůst)?
Za celé sledované období 2006-2018 nejpomaleji zdražoval **cukr krystalový**, ten totiž dokonce za dané období zlevnil a to o **1,92 %**, dále zlevnila **rajská jablka červená kulatá** (o 0,74 %). Na opačném konci stojí **papriky**, ty zdražily nejvíce a to o **7,29 %** celkem. **Papriky** také zaznamenaly nejvyšší meziroční nárůst ceny vůbec, z roku 2006 na rok 2007 jejich cena vzrostla o **94,82 %**. Je zajímavé, že ve stejném období (2006-2007) bylo zaznamenáno zároveň největší zlevnění u jiné zeleniny a to u **rajských jablek o 30,28 %**.

## Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?
V zadaných datech neexistuje rok, kdy by meziroční nárůst cen potravin překročil 10 %. Nejvyšší nárůst cen potravin nastal mezi lety 2016-2017 a činil **9,63 %**, zatímco ve stejnou dobu mzdy v průměru vzrostly o **6,17 %**. O **6,41 %** potraviny naopak zlevnily mezi lety **2008-2009**, ve stejnou dobu mzdy vzrostly o **3,07 %**, jednalo se o nejpříznivější období. Nejhůře na tom spotřebitelé byly v období 2012-2013, kdy mzdy klesly o 1,55 % ale potraviny zdražily o 5,10 %.  

## Má výška HDP vliv na změny ve mzdách a cenách potravin? Neboli, pokud HDP vzroste výrazněji v jednom roce, projeví se to na cenách potravin či mzdách ve stejném nebo následujícím roce výraznějším růstem?
Na datech nelze pozorovat jednotný a pravidelný vliv výše HDP na mzdy a ceny. Existují roky kdy se růst HDP objevuje společně s růstem mezd, cen potravin nebo obojím, ale existují i roky kdy je tomu naopak, HDP vzrostlo ale ostatní proměnné nikoliv. Rozhodně tedy nelze potvrdit kauzální vztah. Je možné, že určitý vztah existuje, možná korelace, avšak na potvrzení signifikance vztahu by byl potřeba výpočet korelačního koeficientu a zároveň nejlépe i více pozorování, například sledovat všechny proměnné čtvrtletně místo ročně. 
